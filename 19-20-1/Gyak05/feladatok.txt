1) Adott egy táblázat az oldalon. JavaScript segítségével tedd lehetővé, hogy az oszlopok fejlécére kattintva a táblázat az adott oszlop szerint rendezve jelenjen meg!
2) Készíts egy fotóalbumot, ami úgy néz ki, mintha az asztalra kiszórtak volna sok képet. A képek egy felsorolásban legyenek. A képeknek ne csak a pozíciója, hanem elforgatása is változzon. Lehessen a képeket megtekinteni rájuk kattintva, vagy a jobbra-balra billentyűvel navigálva.

Hasonló feladatok (inkább 4. gyak, mint ez)
1) Adott egy űrlap, ahol több időpontot is fel lehet venni. Minden időpontnál meg kell adni a dátumot és egy tól-ig intervallumot. Ellenőrizzük le JavaScript segítségével, hogy a tól mindig kisebb legyen az ig-nél. Ha rossz, akkor mind a két mező legyen piros keretes. Legyen lehetőség új időpont-blokkot felvenni.
2) Adott egy legördülő menü, benne az opciók csoportosítva. Alakítsd át ezt úgy, hogy két legördülő legyen: az elsőben a csoportok neve, majd abból választva a másodikban a csoporton belüli opciók jelenjenek meg!
    Ilyesmi az alap, ezt kell átalakítani
    <select>
        <optgroup label="Star Wars">
        <option value="emp">A Birodalom visszavág</option>
        <option value="sith">A Sith-ek bosszúja</option>
        <option value="rogue">Zsivány egyes a vizsgán</option>
        </optgroup>
        <optgroup label="Harry Potter">
        <option value="hp1">Bölcsek köve</option>
        <option value="hp2">Kígyók kígyóznak</option>
        <option value="hp3">A szökés</option>
        <option value="hp4">Tüzesvíz</option>
        <option value="hp5">Madárcsapat</option>
        </optgroup>
        <optgroup label="Marvel">
        <option value="aveng">Bosszúállók</option>
        <option value="ultron">Bosszúállók, de Thor haja hülyén néz ki</option>
        <option value="infinity">Bosszúállók, de Thor fodrásznál volt</option>
        <option value="endgame">Kib.jó Thor és a sleppje</option>
        </optgroup>
        <optgroup label="Mission Impossible">
        <option value="mi1">Nem</option>
        <option value="mi2">Láttam</option>
        </optgroup>
    </select>
3) Adott egy űrlap, ahol receptet lehet megadni. Minden sorhoz két input mezőt lehet megadni: elsőben a mennyiség, másodikban a hozzávaló. Legyen lehetőség sorokat törölni, és új sort hozzáadni. Az űrlap elküldésekor valahogy jelezd magadnak az elküldött adatokat (akár konzol, akár valami új lap)

Hasonló feladatok (stílus manipulálós)
1) Adott egy paragrafus.
    a) Egy gombra kattintva adjunk neki narancssárga keretet, barna hátteret és a szöveg színe legyen fehér. A feladatot a style attribútummal oldd meg.
    b) Az előző feladatbeli stílusokat rakjuk egy stílusosztályba, és ezzel a stílusosztállyal ruházzuk fel a paragrafust.
    c) Egy másik gombbal tüntessük el a bekezdést.
    d) Fejlesszük tovább ezt úgy, hogy a gomb a bekezdés láthatóságát váltogassa (tüntesse el, majd jelenítse meg, majd megint eltüntet, megjelenít, stb.)
    e) Egy újabb gomb hatására halványítva tüntessük el a bekezdést. Az animációt JavaScripttel oldjuk meg!
    f) Az előző feladatbeli elhalványítást CSS3 átmenet segítségével érjük el!
2) Adott három fejlécsor és mindegyik alatt egy-egy bekezdés. A bekezdések eleinte el nem látszanak.
    a) Az egyes fejlécekre kattintva jelenjen meg az alatta lévő bekezdés.
    b) Újabb kattintásra tűnjön el.
    c) Fejleszd tovább úgy, hogy a kattintáskor lenyíljon/összecsukódjon a paragrafus.
3) Készíts egy órát!
    a) Jelenítsd meg az aktuális időt a felületen!
    b) Frissítsd az időt folyamatosan!
    c) Jelenítsd meg az időt egy óra formájában. A megfelelő HTML kód:
4) Készíts egy visszaszámlálót! Egy "Start" feliratú gombbal lehet elindítani.
    a) Az idő leteltével fessük pirosra a dokumentum hátterét.
    b) A hátralévő időt jelenítsük meg a felületen szöveges formában.
    c) A hátralévő idő egy folyamatosan rövidülő piros csíkként jelenjen meg.
5) Rakj fel egy téglalapot az oldalra abszolútan pozicionálva. Tegyél fel négy gombot. A megfelelő gombra kattintva mozgasd le-fel, jobbra-balra a téglalapot a képernyőn.
6) Adott három kis kép egymás alatt. A megfelelőre kattintva nagyítsd fel animálva és pozicionáld a kis képek mellé. Egy újabb képre kattintva a felnagyított tűnjön el, és az újabb jelenjen meg.
7) Készíts egy olyan képnézegetőt, amely a képeket egy háromszögalapú hasáb oldalain jeleníti meg. A balra-jobbra gomb megnyomásakor a hasáb forduljon el az y tengely mentén.
8) Jeleníts meg egy oldalsó menüt különböző módokon! Használd ki a CSS3 adta 2D-s és 3D-s lehetőségeket!
